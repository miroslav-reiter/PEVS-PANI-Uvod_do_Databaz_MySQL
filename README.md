# 🛢️ Úvod do Databáz (PEVS-PANI) 

* Prednášky a cvičenia: Úvod do Databáz 
* Paneurópska vysoká škola v Bratislave Fakulta Informatiky PEVŠ IT 2023
* Prednášajúci: PhDr. Ing. Mgr. et Mgr. et Mgr. et Mgr. Miroslav Reiter, DiS., MBA, MPA, MSC, DBA, Ing. Paed. IGIP 
* Kontakt: miroslav.reiter@it-academy.sk | miroslav.reiter@paneurouni.com
* Úroveň: začiatočník/mierne pokročilý
* Odporúčané kolaboračné nástroje na prácu v tíme: Mural, Jamboard, Miro, Slack, Microsoft Word a PowerPoint v OneDrive, Google Workspace
* Termín odovzdania certifikátu aj projektu: **23.04.2023**

## 🔥 Sylabus/Čo nás čaká a neminie...

1. Databáza, Systém Riadenia Databázy
1. Konceptuálny Model
1. Logický Model, Mapovanie Koncept. Modelu na Log. Model
1. Relačný model
1. Jazyk SQL
1. Normalizácia Relačných Databáz (0NF-5NF a BCNF)
1. SQL query z Programovacieho Jazyka Python
1. Nové Trendy v Databázach (noSQL MongoDB)

## 👨‍🏫 Výsledky vzdelávania
* Cieľom predmetu je priblížiť študentom základné princípy fungovania relačných databáz a databázových systémov
* Zoznámiť ich s metódami modelovania dát a princípmi dizajnu databázových schém
* Študenti získajú praktické skúsenosti s programovaním SQL dopytov, vrátane pokročilejších konštrukcií
* Zároveň sa naučia pracovať s RDBMS systémom MySQL
* Schopnosť identifikovať a riešiť problémy v databázových systémoch a dopytoch jazyka SQL
* Naučiť sa myslieť a konať analyticky
* Pripraviť sa na budúcu prácu alebo podnikanie v oblasti databáz a dátovej analytiky

## 📈 YouTube video záznamy z cvičení a prednášok Playlist
[YouTube kanál IT Academy](https://www.youtube.com/c/IT-AcademySK)

## 🥇 Podmienky na absolvovanie predmetu
* **50 bodov** formou **tímovej práce** v podobe **semestrálneho projektu**
  * V tíme je 1 vedúci (manažér alebo Scrum master), každá skupina si ho demokraticky zvolí alebo sa sám diktátorsky zvolí.)
  * Dátum a čas odovzdania si študenti a tímy sledujú sami v Microsoft Teams/UISe a sú povinní ho rešpektovať. 
  * Odovzdávajú SQL súbory/kódy a databázu (dump) spolu so dokumentáciou a modelmi/diagramami  v Microsoft Teams, pri veľkých súboroch odkazy na verejný GitHub repozitár. 
  * Ďalej tím pripraví video (15-20 minút), kde odprezentuje svoje zadanie a DB. Do popisu v miestach odovzdania zašle odkaz na YouTube/Vimeo video. Video musí byť verejne dostupné cez odkaz v popise miesta odovzdania. V prípade nedostupnosti odkazu na video či nefunkčnosti DB sa projekt hodnotí 0 bodmi.
* **20 bodov** Získanie **SQL certifikácie** - Odovzdanie certifikátu do Microsoft Teams
  * [Certifikát CodeCademy  Learn SQL - Zadarmo](https://www.codecademy.com/learn/learn-sql)
  * [Certifikát SoloLearn Introduction to SQL - Trial 15 dní, vybrané časti Zdarma](https://www.sololearn.com/learn/courses/sql-introduction?location=1)
  * [Google Digital Garage SQL for Data Analysis - Zadarmo](https://learndigital.withgoogle.com/digitalgarage/course/sql-for-data-analysis)
  * Okrem certifikátov získaných bezplatne je možné akceptovať aj certifikáty a certifikácie z platených komerčných kurzov (Globálne aj Lokálne)
* **30 bodov** záverečné hodnotenie
  *  Skúška – prezenčne v škole, test v Microsoft Teams alebo Google Forms - Teoretická a Praktická časť z jazyka SQL
  
# 📹 Video Prezentácia (Obhajoba Projektu)
* Je povinná časť tímovového semestrálneho projektu.
* Berte to ako priateľský rozhovor s potenciálnym technologickým investorom alebo zákazníkom, ktorý je technologicky orientovaný. Video slúži ako vaša príprava na prezenčnú obhajobu projektu.
* Každý člen tímu vysvetľuje svoju časť, ktorú mal na starosti. V prípade, že použijete súbory a zdrojové kódy z internetu je povinné uvádzať všetky použité zdroje. Študent musí rozumieť každému riadku daného kódu a orientovať sa v ňom.

Video ma odpovedať na otázky: 
1. Ako funguje vaša databáza, tabuľky a dopyty? 
2. Aká je biznis logika vašej databázy?
3. Aká je architektúra databázy (štruktúra tabuliek, normalizácia)?
4. Ktoré dopyty sú najpoužívanejšie a prečo?
5. Čo ste sa pri tom naučili? 
6. Čo vám robilo problémy (vrásky na tvári)? Ako ste sa s tým vysporiadali?

## 🌟 Zadania k projektom (budú pridelené na prednáške 11.3.2023)
1. Databáza by mala byť navrhnutá pre 3 rôzne role/typy používateľov napr. admin, power/super user, bežný používateľ (user)
1. Celkovo bude mať aplikácia aspoň 6 vytvorených používateľov s príslušnými rolami
1. Databáza bude obsahovať minimálne 7-8 tabuliek s príslušnými poliami, ktoré budú mať adekvatné dátové typy a rozsahy
1. Databáza bude obsahovať minimálne 3 pohľady (Views), ktoré majú zmysel pre dané zadanie
1. Databáza bude obsahovať minimálne 10 dopytov s využitím klauzúl jazyka SQL (where, like, group by, order by, limit, distinct, having, in, not in, inner join)
1. Databáza bude normalizovaná minimálne v 3NF, **bonusové body** sú za 4NF, 5NF a BCNF
1. Hlavné tabuľky v databáze bude naplnené dummy dátami s aspoň 100 záznamami
1. Vytvoriť indexy k dôležitým stĺpcom, ktoré sa používajú pri selectoch
1. Súčasťou dokumentácie bude entitno-relačný diagram (ERD) aj fyzický diagram
1. **Bonus:** vytvorenie triggera alebo procedúry

### 🗄️ 1. Podnikový archív
Ste archivár písomnosti vo veľkom podniku. Vypracujte informačný systém archívu v podniku, ktorý si archivuje samostatne svoje písomne dokumenty. Na uschovanie dokumentov sú archívne miesta rozdelené do tzv. sekcii s počtom x (x = napríklad 20), ktoré presne identifikuje poličku a sekciu, kam bol uložený dokument.  U každého prijatého dokumentu sa zaznamená druh dokladu (písomnosť, obrazový materiál, video, DVD disk, atď.) a referent, ktorý odovzdal uvedený dokument a je za neho zodpovedný. U písomných dokumentov evidujte druh tohto dokumentu (mzdový list, hodnotenie zamestnanca, doklad s porady, objednávky, ponuky, marketingové materiály, prospekty, faktúry, colné doklady, prepravné doklady, atď.). Každý prijatý dokument dostane svoje jednoznačné identifikačné číslo zahrňujúce dátum prijatia, kód dokumentu a kód referenta. Sledujte si evidenciu podľa umiestnenia dokladov druhu dokladov a referentov, ktorý doklad uložili. Váš informačno-databázový systém musí rýchle určiť umiestnenia dokumentu keď dostanete k dispozícii druh dokumentu, mesiac uloženia a názov referenta.

### 💰 2. Zmenáreň peňazí
Otvorili ste si svoju vlastnú zmenáreň peňazí. Vytvorte informačno-databázový systém  tejto malej zmenárne  finančných prostriedkov, ktorá. udržuje v pokladni stálu hotovosť viacerých valutových prostriedkov (Eurá, české koruny, maďarské forinty,  USD, poľské zloty, atď.) a podľa aktuálneho kurzového lístku NBS (Národnej Banky Slovenska) ich záujemcov. Pri predaji si inkasujte poplatok v eurách (napr. 0,1 % s hodnoty predaja). Vo vytvorenom informačno-databázovom systéme zaznamenávate si každý nákup – meno nákupcu, číslo jeho pasu (OP), dátum a čas nákupu, hodnota nákup. Každý deň pri skončení pracovnej doby zobrazte si evidenciu predaja valút, stav pokladne, Váš zisk, atď.

### 💵 3. Sledovanie nákladov
Ste pracovník ekonomického oddelenia veľkej spoločnosti, ktorý má na starosti sledovanie režijných nákladov. Vytvorte databázový systém na ich sledovanie. V spoločnosti majú jednotliví pracovníci pridelené služobné automobily a služobné mobily. Zamestnanci cestujú na pracovné cesty aj mimo Slovenska. Okrem toho majú nárok na preplatenie nákladov pri rokovaní  s obchodnými partnermi (obedy, večere, drobné darčeky, atď.). Zaznamenajte cenu za benzín prejazdený za mesiac, cenu hovorov, a cenu služobných nákladov s partnermi. Sledujte celkové režijné náklady spoločnosti, náklady na pracovníka, na služobné auto a služobný mobil.

### 💊 4. Lekáreň
Ste zamestnancom lokálnej slovenskej lekárne, ktorá ma na starosti predaj liekov, výživových doplnkov a zdravotníckych potrieb pre individuálnych zákazníkov (pacientov) ale aj pre podniky. Pacientom prepláca časť nákladov za lieky príslušná poisťovňa, v ktorej sú poistení a na základe lekárskeho predpisu. Lekársky predpis vydáva lekár na základe stanovenej databázy. Predpis môže obsahovať viacero liekov. Každý pacient má svoju zdravotnú kartu v ktorej sú jeho identifikačné a osobné údaje vrátane údajov o jeho zdravotnom stave a stanovených diagnózach. Sledujte štatistiky najpoužívanejších/najpredávanejších liekov, výživových doplnkov a zdravotníckych potrieb. Ďalej sledujte najčastejšie stanovené diagnózy (choroby). Lekáreň má dostupný a zverejnený cenník všetkých svojich produktov.

## 📰 Odporúčane zdroje, knihy, príprava na skúšku
### 📚 Základné knihy:
1. ELMASRI, R. -- NAVATHE, S B. Fundamentals of database systems. 5. vyd. Boston: Pearson Addison Wesley, 2007. 1123 s. Pearson International edition. ISBN 0-321-41506-X.
1. SILBERSHATZ, A. -- SUDARSHAN, S. -- KORTH, H F. Database System Concepts. 6th Ed. -: McGraw-Hill, 2010.
1. HALAŠKA, I. -- POKORNÝ, J. Databázové systémy. Praha: FEL ČVUT, 2003.
1. HALAŠKA, I. -- VALENTA, M. -- POKORNÝ, J. Databázové systémy - cvičení. Praha: FEL ČVUT, 2002.
1. POKORNÝ, J. Dotazovací jazyky. -: Skripta UK, Vydavatelství Karolinum, 2002. 255 s.
1. GEHRKE, J. -- RAMAKRISHNAN, R. Database Management Systems. 3rd Ed. -: McGraw Hill, 2005.
1. SILBERSHATZ, A. -- SUDARSHAN, S. -- KORTH, H F. Database System Concepts. 5th Ed. -: WCB McGraw-Hill, 2002.

### 🌐 Elektronické zdroje:
1. [MySQL 8.0 Reference Manual Dokumentácia](https://dev.mysql.com/doc/refman/8.0/en/)
1. [Oracle Blog MySQL](https://dev.mysql.com/blog-archive/)
1. [Stackoverflow MySQL](https://stackoverflow.com/questions/tagged/mysql)
1. [Best practices in MySQL](https://www.crayondata.com/top-10-best-practices-in-mysql/)
1. [SQL Zoo Simulator SQL](https://sqlzoo.net/wiki/SQL_Tutorial)
1. [HackerRank SQL](https://www.hackerrank.com/domains/sql)

